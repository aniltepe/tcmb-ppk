{
    "number": "2014-09",
    "date": "28 Ocak 2014",
    "published": "30 Ocak 2014",
    "topics": [
        {
            "title": "Yakın Dönem Gelişmeleri",
            "items": [
                {
                    "index": 1,
                    "text": "Son dönemlerde iç ve dış piyasalardaki belirsizlikler önemli ölçüde artmıştır. Bu süreçte Türk lirasında belirgin bir değer kaybı ve risk primi göstergelerinde kayda değer bir artış gözlenmiştir. Özellikle, 21 Ocak tarihli Para Politikası Kurulu (Kurul) toplantısını takip eden günlerde gelişmekte olan ülkelere yönelik belirsizlik algılamasının artması, bazı ülkelerin para birimlerindeki değer kaybının hızlanmasına ve enflasyon görünümlerinin bozulmasına yol açmıştır."
                },
                {
                    "index": 2,
                    "text": "Yaşanan bu süreçle birlikte ortaya çıkan döviz kuru hareketleri ülkemizde de enflasyonun uzun süre hedefin belirgin olarak üzerinde seyretme riskini artırmıştır. Türk lirasındaki hızlı değer kaybının yanı sıra yakın dönemdeki vergi ayarlamaları ve gıda fiyatlarındaki olumsuz seyir de enflasyon görünümündeki bozulmayı artıran diğer unsurlar olmuştur."
                }
            ]
        },
        {
            "title": "Para Politikası ve Riskler",
            "items": [
                {
                    "index": 3,
                    "text": "Merkez Bankası fiyat istikrarının bozulmasına izin vermeyecektir. Bu doğrultuda Kurul, enflasyon beklentilerindeki ve fiyatlama davranışlarındaki bozulmanın engellenmesi için güçlü ve önden yüklemeli bir parasal sıkılaştırmaya gidilmesinin uygun olacağına karar vermiştir."
                },
                {
                    "index": 4,
                    "text": "Kurul, bu dönemde yapılacak bir parasal sıkılaştırmanın, döviz kuru belirsizliğini ve ekonomiye dair risk algılamasını azaltmak yoluyla sadece fiyat istikrarını değil, aynı zamanda makroekonomik istikrarı destekleyeceğini ifade etmiştir. Ayrıca, mevcut konjonktürde sermaye girişlerindeki yavaşlama nedeniyle politika öngörülebilirliğinin artırılmasının faydalı olacağı belirtilmiştir."
                },
                {
                    "index": 5,
                    "text": "Bu çerçevede Kurul, fiyat istikrarını sağlamak amacıyla güçlü bir parasal sıkılaştırma yapmaya ve operasyonel çerçeveyi sadeleştirmeye karar vermiştir. Bu doğrultuda, (i) bir hafta vadeli repo faiz oranı yüzde 4,5’ten yüzde 10’a çıkarılmıştır; (ii) önümüzdeki dönemde Merkez Bankası fonlamasının temel olarak marjinal fonlama oranı yerine bir hafta vadeli repo faiz oranından sağlanması kararlaştırılmıştır."
                },
                {
                    "index": 6,
                    "text": "Kurul, alınan bu karar sonrasında oluşan para politikası duruşunun enflasyon beklentilerini kontrol altına almakta yeterli olacağını değerlendirmiştir. Bu duruş altında enflasyonun 2015 yılının ortaları itibarıyla yüzde 5 düzeyine ulaşacağı öngörülmektedir. Ocak ayı enflasyonunun piyasa beklentilerinin üzerinde gelebileceği, ancak sıkı politika duruşunun orta vadeli beklentilerdeki bozulmayı engelleyeceği ifade edilmiştir. Takip eden aylarda ise enflasyonun ana eğiliminin aşağı yönlü bir seyir izleyeceği öngörülmektedir. Kurul, enflasyon görünümünde belirgin bir iyileşme sağlanana kadar para politikasındaki sıkı duruşun süreceğini belirtmiştir. Gerekli görüldüğü takdirde, likidite politikasında ilave bir sıkılaşmaya gidilerek getiri eğrisinin eğimi tersine çevrilebilecektir."
                }
            ]
        }
    ],
    "decision": "2014-07",
    "governor": "Erdem Başçı",
    "board": [
        "Ahmet Faruk Aysan",
        "Murat Çetinkaya",
        "Turalay Kenç",
        "Necati Şahin",
        "Abdullah Yavaş",
        "Mehmet Yörükoğlu"
    ],
    "abstract": "Merkez Bankası bünyesindeki Bankalararası Para Piyasası ve Borsa İstanbul Repo-Ters Repo Pazarlarında uygulanmakta olan faiz oranları ile bir hafta vadeli repo ihale faiz oranının aşağıdaki gibi belirlenmesine karar verilmiştir: a) Gecelik faiz oranları: Marjinal fonlama oranı yüzde 7,75’ten yüzde 12’ye, açık piyasa işlemleri çerçevesinde piyasa yapıcısı bankalara repo işlemleri yoluyla tanınan borçlanma imkanı faiz oranı yüzde 6,75’ten yüzde 11,5’e, Merkez Bankası borçlanma faiz oranı yüzde 3,5’ten, yüzde 8’e yükseltilmiştir. b) Bir hafta vadeli repo ihale faiz oranı yüzde 4,5’ten yüzde 10’a yükseltilmiştir. c) Geç Likidite Penceresi faiz oranları: Geç Likidite Penceresi uygulaması çerçevesinde, Bankalararası Para Piyasası’nda saat 16.00-17.00 arası gecelik vadede uygulanan Merkez Bankası borçlanma faiz oranı yüzde 0 düzeyinde sabit tutulurken, borç verme faiz oranı yüzde 10,25 düzeyinden yüzde 15 düzeyine yükseltilmiştir. Son dönemlerde iç ve dış piyasalarda risk algılamasını olumsuz etkileyen gelişmeler yaşanmaktadır. Bu süreçte Türk lirasında belirgin bir değer kaybı ve risk priminde kayda değer bir artış gözlenmiştir. Merkez Bankası bu gelişmelerin enflasyon ve makroekonomik istikrar üzerindeki olumsuz yansımalarının sınırlanması için üzerine düşeni yapacaktır. Bu çerçevede Kurul, fiyat istikrarını sağlamak amacıyla güçlü bir parasal sıkılaştırma yapmaya ve operasyonel çerçeveyi sadeleştirmeye karar vermiştir. Bu doğrultuda, (i) bir hafta vadeli repo faiz oranı yüzde 4,5’ten yüzde 10’a çıkarılmıştır; (ii) önümüzdeki dönemde Merkez Bankası fonlaması temel olarak marjinal fonlama oranı yerine bir hafta vadeli repo faiz oranından sağlanacaktır. Enflasyon görünümünde belirgin bir iyileşme sağlanana kadar para politikasındaki sıkı duruş sürdürülecektir. Bu duruş altında enflasyonun 2015 yılının ortaları itibarıyla yüzde 5 düzeyine ulaşacağı öngörülmektedir. Açıklanacak her türlü yeni verinin ve haberin Kurul’un geleceğe yönelik politika duruşunu değiştirmesine neden olabileceği önemle vurgulanmalıdır. Para Politikası Kurulu Toplantı Özeti beş iş günü içinde yayımlanacaktır."
}